---
templateKey: single-page
title: Una mica sobre mi
---

El meu nom és Oriol Castro i sóc un programador web ubicat a Vilanova i la Geltrú però connectat amb el món.

Des de sempre m'ha interessat tot allò relacionat amb les "noves tecnologies", especialment les vinculades a Internet, i com aquestes estaven canviant la nostra forma de viure. Actualment ajudo empreses i organitzacions a no quedar-se enrere i aprofitar les possibilitats existents per transformar-se des de [OK! Studio](https://www.okstudio.tech/).

### Fer-ho fàcil

Sempre m'ha apassionat conèixer com funcionava tot el que m'envoltava i trobar la millor solució als problemes, és per això que em vaig fer enginyer.

- Màster en Ciència i Tecnologia Aeroespacial 2011 - 2014
- Enginyeria Tècnica Aeronàutica esp. Aeronavegació 2005 - 2009

La curiositat m'ha dut a explorar nous camps i a continuar adquirint coneixements i habilitats. En els últims anys he decidit pivotar la meva carrera professional cap a la programació web front-end. La formació en línia i el bast coneixement accessible a través de la xarxa m'ha permès fer-ho realitat.

### Fer-ho junts

En paral·lel al desenvolupament de la meva carrera professional sempre he tingut clara la importància de participar de projectes socials col·lectius. És per això que he procurat mantenir una vida associativa molt activa.

Del meu pas per l'esplai [Drac Màgic](http://dracmagic.org/), dels anys com a dirigent d'[Esplais Catalans](http://esplac.cat/) i de l'etapa actual al capdavant de [La Unió Vilanovina](http://www.launiovilanovina.cat/) m'enduc tota una sèrie d'habilitats i capacitats que mai hagués aconseguit a la Universitat.

- La capacitat per **treball en equip**.
- L'habilitat de **comunicar**-me de forma efectiva.
- Les eines per exercir un **lideratge** efectiu.
- La importància del **compromís** i la **responsabilitat** amb el projecte.

### Fer-ho bé!

En aquesta nova etapa aprofitaré aquest blog per a publicar articles sobre tecnologia i canvi social, així com difondre coneixement i explorar noves oportunitats.

Si voleu contactar amb mi, ho podeu fer a través de les xarxes socials. Per a projectes professionals visiteu la web de [OK! Studio](https://www.okstudio.tech/) on trobareu un formulari de contacte.
