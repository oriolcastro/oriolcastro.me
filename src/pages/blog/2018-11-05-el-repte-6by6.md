---
templateKey: blog-post
title: El repte 6by6
date: 2018-11-05T12:38:47.752Z
description: >-
  Per a millorar els meus coneixements com a desenvolupador web front-end m'he
  proposat un repte per als propers 6 mesos. En aquest article explico en què
  consisteix el #Repte6by6
thumbnail: /img/heroimage_challenge.jpg
tags:
  - 6by6
  - projecte
---
Des que vaig iniciar l'aventura a [OK! Studio](https://www.okstudio.tech/), el meu projecte d'emprenedoria tecnològica, he dedicat una part del temps a l'auto formació. Els meus coneixements sobre programació i específicament de desenvolupament web eren més aviat bàsics. Aquests mesos he realitzat cursos en línia sobre JavaScript, CSS, Reactjs; he llegit tutorials, articles i documentació de diferents projectes; i també he posat en pràctica aquests coneixements en projectes propis com l'[aplicació mòbil de la Festa Major](https://www.okstudio.tech/aplicacio-festa-major-vilanova), la web [estemapuntvng.cat](https://www.estemapuntvng.cat/) o aquest blog.

Sempre he pensat que la millor forma d'aprenentatge està basada en la pràctica, "l'aprendre fent" que sovint dèiem a l'esplai. Perquè aquesta sigui motivadora és important que respongui a un objectiu clar i engrescador. Avui començo el #Repte6by6



### En que consisteix?

L'objectiu del repte és dissenyar, programar i llençar un projecte diferent cada mes durant els propers 6 mesos.

Cada setmana publicaré un esborrany d'idea per a una web, aplicació o eina per tal de rebre comentaris i validar la seva utilitat o necessitat, així com possibles millores. En acabar el mes escolliré entre les 4 idees quina d'aquestes passa a la fase de desenvolupament. Les idees descartades les guardaré juntament amb els comentaris rebuts en un repositori per a futurs projectes.

A banda dels vostres comentaris també tindré en compte quines tecnologies caldria fer servir, el meu grau de coneixement o la seva viabilitat i dificultat. L'objectiu és sortir de la zona de confort i experimentar, però també poder publicar el projecte a temps.

Segurament alguns projectes acabaran sent eines properes a un MVP (mínimum viable product) però d'altres seran simplement proves de concepte o esborranys. En tots els casos segur que m'enduc un aprenentatge.

### Idea #1 - _VilaNyap_

La descripció breu seria aquesta:

> Espai web on els ciutadans a través de geolocalització i de forma anònima poden indicar on hi ha un nyap (inicialment una rajola que balla). La web mostra un mapa de la ciutat amb els punts introduïts per la gent.
